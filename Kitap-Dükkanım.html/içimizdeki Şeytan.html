<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>İçimizdeki Şeytan</title>
</head>
<style>
    body{
        background-color: antiquewhite;
    }
</style>
<body>
    <h1>İçimizdeki Şeytan</h1>
    <img src="C:\Users\elifo\Desktop\Bölüm Sonu Çalışması\İÇİMİZDEKİ ŞEYTAN.JPG">
    <p>Roman, bir vapurda, Ömer ve Nihat’ın konuşması ile başlar. Hayattan ve her şeyden sıkıldığını, hiçbir şeyin artık kendisini heyecanlandırmadığını anlatmakta olan Ömer, bir anda vapurda bir kız görür ve ona ilk görüşte aşık olur.  
 
        Ömer, kızla konuşmaya gittiğinde büyük bir şaşkınlık yaşar. Kızın yanında Emine teyzesini görünce, onun uzaktan akrabası olduğunu anlar ve uzun süredir ihmal ettiği akrabalarının evine yeniden uğramaya başlar. 
         
        Uzun konuşmaları ve romantik davranışlarıyla isminin Macide olduğunu öğrendiği kızı etkilemeyi başaran Ömer, onunla bir ilişki yaşamaya başlar. Fakat, kısa sürede bu ilişki çok farklı bir hal alır.
         
        İstanbul’a konservatuarda okumaya gelen Macide’nin babasının ölümü ve Balıkesir’de bulunan ailesinin ona maddi yardım yapamaması, Ömer ile ilişkisi ile birleşince, Macide akrabalarının evinde bir “sıkıntı” haline gelir. Emine teyze Macide ile ciddi bir konuşma yapar ve bu konuşmayı gururuna yediremeyen Macide, Ömer’in evinde yaşamaya başlar.
         
        Bunu bir “evlilik” olarak adlandıran Macide ve Ömer, ciddi maddi sıkıntılar içinde hayatta kalmaya çalışır. Ömer’in, başta Nihat olmak üzere, tuhaf fikirli arkadaşlarıyla ve çevresiyle sık sık birlikte olmak durumunda kalan Macide, bu hayatın anlamsızlığını görmeye başlar, ancak bu “arkadaşlar” onların maddi olarak ayakta durmalarına yardım da ettiğinden, sesini çıkaramaz.
         
        Macide’nin hayatını değiştiren önemli bir olay, Balıkesir’de öğrencisi olduğu Bedri adlı bir piyanistin katıldıkları bir davette tekrar karşısına çıkması olur. Ömer’in arkadaşı olan Bedri, Balıkesir’de karşılıklı bazı şeyler hissettiği Macide’yi karşısında görünce büyük şaşkınlık geçirir ve sık sık onların evine uğramaya, onlara para vermeye başlar.  
         
        Bu sırada, parasızlık ve etrafındaki insanların etkisi nedeniyle giderek tuhaflaşan Ömer, bir hayır derneği için gittikleri müsamerenin ardından Macide’nin gözü önünde başka bir kadınla yakınlaşmaya başlar. Ancak, bu gecenin ardından onu terk etmeye karar veren Macide planını uygulayamadan Ömer tutuklanır.
         
        Nihat ile çevresindeki insanlara yakınlığından şüphelenilerek tutuklanan Ömer, hapishanede iki hafta kadar kalır.
         
        Tahliye olduğu gün Bedri’ye artık hayatını farklı bir şekilde yaşamak istediğini, Macide’yi daha fazla mutsuz etmek istemediğini söyleyen Ömer, ondan ayrılık kararını arkadaşına bildirir.
         
        Roman, Macide’nin Ömer’den ayrılmaya karar verdiği gün yazdığı mektubu Bedri’ye vermesi ile sona erer. Macide’nin Ömer’i tutuklanmasından önce terk etmeye karar verdiğini gören Bedri, yıllardır sevdiği Macide ile birlikte yeni bir hayata başlayacaktır. </p>
    
</body>
</html>